[Terug naar algemene omschrijving](algemene%20omschrijving.md)

# Tussenopdracht 2

In deze tussenopdracht gaat ieder van jullie (als je in tweetallen werkt) verder met je persoonlijke profielpagina voor een digitaal klassenboek/social media platform binnen school. Ook voeg je een extra pagina toe.

## Vereisten:

*   (Voor tweetallen): jullie maken allebei een eigen profielpagina en de onderstaande eisen gelden voor beide pagina's.
*   Je maakt je pagina in een nieuw html-bestandje (dus niet index.html) in de map die jouw project heet.
*   Ieder van jullie heeft ten minste twee HTML-pagina's. (Je kan er bijvoorbeeld één maken met algemene informatie over jezelf en één met specifieke informatie of met je schoolgegevens, etc.)
*   Je kan van de ene pagina naar de andere komen door op een link te klikken.
*   Op de startpagina (index.html) staat een link naar je profielpagina en andersom.
*   Elke pagina heeft een logische page titel.
*   Je website laat minstens één afbeelding zien die in de images map staat.
*   Je gebruikt minstens één tabel.
*   Je gebruikt minstens één lijst.

Als je aan deze voorwaarden voldoet op de inleverdeadline en je geen ChatGPT of andere genAI gebruikt hebt, krijg je een pass voor deze tussenopdracht. Omdat leden van tweetallen allebei een eigen profielpagina maken, is het mogelijk dat de één een pass krijgt en de ander een fail.

**Opmerking:** Hoewel de bovenstaande eisen dus voldoende zijn voor een pass, raad ik je aan deze vereisten niet zomaar blindelings op je profielpagina te verwerken, maar dit op een mooie en logische manier te doen. Met het maken van deze tussenopdracht werk je namelijk ook al aan je eindopdracht en de beoordeling daarvan gaat verder dan het voldoen aan een eisenlijst. (Zie [de algemene omschrijving](algemene%20omschrijving.md).)

## Inleveren:

Deze opdracht lever je in door de laatste versie van je project voor de inleverdeadline volledig op te slaan, te committen en naar github te pushen. Op GitHub kan ik zien wat je laatste push voor de inleverdeadline was en die zal ik beoordelen.

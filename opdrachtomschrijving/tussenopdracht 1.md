[Terug naar algemene omschrijving](algemene%20omschrijving.md)

# Tussenopdracht 1

In deze tussenopdracht maakt ieder van jullie (als je in tweetallen werkt) een begin aan een persoonlijke profielpagina voor een digitaal klassenboek/social media platform binnen school.

## Vereisten:

*   (Voor tweetallen): jullie maken allebei een eigen profielpagina en de onderstaande eisen gelden voor beide pagina's.
*   Je maakt je pagina in een nieuw html-bestandje (dus niet index.html) in de map die jouw project heet.
*   Je gebruikt headings op verschillende niveaus binnen je pagina.
*   Je maakt correct gebruik van paragrafen.
*   Je gebruikt minstens één lettertype dat anders is dan het standaardlettertype.
*   Je gebruikt minstens drie verschillende vormen van text formatting.
*   Er is tekst op je pagina die niet zwart is.
*   De achtergrond van je pagina is niet wit.

Als je aan deze voorwaarden voldoet op de inleverdeadline en je geen ChatGPT of andere genAI gebruikt hebt, krijg je een pass voor deze tussenopdracht. Omdat leden van tweetallen allebei een eigen profielpagina maken, is het mogelijk dat de één een pass krijgt en de ander een fail.

**Opmerking:** Hoewel de bovenstaande eisen dus voldoende zijn voor een pass, raad ik je aan deze vereisten niet zomaar blindelings op je profielpagina te verwerken, maar dit op een mooie en logische manier te doen. Met het maken van deze tussenopdracht werk je namelijk ook al aan je eindopdracht en de beoordeling daarvan gaat verder dan het voldoen aan een eisenlijst. (Zie [de algemene omschrijving](algemene%20omschrijving.md).)

## Inleveren:

Deze opdracht lever je in door de laatste versie van je project voor de inleverdeadline volledig op te slaan, te committen en naar github te pushen. Op GitHub kan ik zien wat je laatste push voor de inleverdeadline was en die zal ik beoordelen.
